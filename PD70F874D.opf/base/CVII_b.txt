須菩提汝意云何於燃燈佛所頗有一法如來所得名阿耨多羅三藐三菩提不須菩提言不也世尊於燃燈佛所無有一法如來所得名阿耨多羅三藐三菩提佛言如是須菩提如是於燃燈佛所無有一法如來所得名阿耨多羅三藐三菩提須菩提於燃燈佛所若有一法如來所得名阿耨多羅三藐三菩提燃燈佛則不授我記婆羅門汝於來世當得作佛號釋迦牟尼多陀阿伽度阿羅訶三藐三佛陀須菩提由實無有法如來所得名阿耨多羅三藐三菩提是故然燈佛與我授記作如是言婆羅門汝於來世當得作佛號釋迦牟尼多陀阿伽度阿羅訶三藐三佛陀

