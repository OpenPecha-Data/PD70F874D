復次須菩提如是經典不可思量無能與等如來但為憐愍利益能行無上乘及行無等乘人說若復有人於未來世受持讀誦教他修行正說是經如來悉知是人悉見是人與無數無量不可思議無等福聚而共相應如是等人由我身分則能荷負無上菩提何以故須菩提如是經典若下願樂人及我見眾生見壽者見受者見如此等人能聽能修讀誦教他正說無有是處

