爾時須菩提白佛言世尊善男子善女人發阿耨多羅三藐三菩提心行菩薩乘云何應住云何修行云何發起菩薩心佛告須菩提善男子善女人發阿耨多羅三藐三菩提心者當生如是心我應安置一切眾生令入無餘涅槃如是般涅槃無量眾生已無一眾生被涅槃者何以故須菩提若菩薩有眾生想則不應說名為菩薩何以故須菩提實無有法名為能行菩薩上乘

