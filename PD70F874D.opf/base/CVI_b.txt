須菩提我憶往昔無數無量過於算數過去燃燈如來阿羅訶三藐三佛陀後八萬四千百千俱胝諸佛如來已成佛竟我皆承事供養恭敬無空過者若復有人於後末世五十歲時受持讀誦教他修行正說此經須菩提此人所生福德之聚以我往昔承事供養諸佛如來所得功德以此功德百分不及一千萬億分不及一窮於算數不及其一乃至威力品類相應譬喻所不能及

