如是我聞一時佛婆伽婆住舍衛國祇陀樹林給孤獨園與大比丘眾千二百五十人俱爾時世尊於日前分著衣持缽入舍衛大國而行乞食於其國中次第行已還至本處飯食事訖於中後時收衣缽洗足已如常敷座跏趺安坐端身而住正念現前時諸比丘俱往佛所至佛所已頂禮佛足右遶三匝卻坐一面

