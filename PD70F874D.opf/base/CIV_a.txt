爾時淨命須菩提由法利疾即便悲泣抆淚而言希有世尊希有修伽陀如此經典如來所說我從昔來至得聖慧未曾聞說如是經典何以故世尊說般若波羅蜜即非般若波羅蜜故說般若波羅蜜世尊當知是人則與無上希有之法而共相應聞說經時能生實想世尊是實想者實非有想是故如來說名實想說名實想

