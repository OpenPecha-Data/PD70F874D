須菩提汝意云何如來可以具足相得阿耨多羅三藐三菩提不須菩提汝今不應作如是見如來以具足相得阿耨多羅三藐三菩提何以故須菩提如來不由具足相得阿耨多羅三藐三菩提須菩提若汝作是念如來有是說行菩薩乘人有法可滅須菩提汝莫作此見何以故如來不說行菩薩乘人有法可滅及以永斷

